# การผลิตพลังงานไฟฟ้าส่งผลต่อปริมาณการปล่อยก๊าซคาร์บอนไดออกไซด์ (CO₂) ของประเทศไทยหรือไม่

การปล่อยก๊าซคาร์บอนไดออกไซต์ (CO₂) เป็นปัญหาสำคัญที่ส่งผลกระทบต่อสิ่งแวดล้อมและภูมิอากาศของทั่วโลก เนื่องจาก CO₂ เป็นก๊าซเรือนกระจกที่สะสมอยู่ในชั้นบรรยากาศทำให้เกิดภาวะโลกร้อน (Global Warming) โดย สาเหตุหลักของการเกิดก๊าซดังกล่าวมาจากพฤติกรรมของมนุษย์ 

จากข้อมูลการปล่อยก๊าซเรือนกระจกของ Climate Watch Platform พบว่า ประเทศไทยมีปริมาณการปล่อยก๊าซเรือนกระจกเพิ่มขึ้นในทุกๆ ปี (Figure 1) ซึ่งส่วนใหญ่เกิดจากภาคพลังงาน (Figure 2)

<p align="center">
  <img src="https://github.com/immiesp/DADS5001_miniproject/blob/main/figures/Figure1.png?raw=true" width="1000"/>
</p>

<p align="center"><em>Figure 1: ปริมาณการปล่อยก๊าซเรือนกระจกของประเทศไทย ตั้งแต่ปี 1990 – 2021</em></p>


<p align="center">
  <img src="https://github.com/immiesp/DADS5001_miniproject/blob/main/figures/Figure2.png?raw=true" width="1000"/>
</p>

<p align="center"><em>Figure 2: ปริมาณการปล่อยก๊าซเรือนกระจกของประเทศไทย แยกตามภาคส่วน ตั้งแต่ปี 1990 – 2021</em></p>

| ภาคส่วน | นิยาม |
|---------|--------|
| Agriculture (เกษตรกรรม) | การปล่อยก๊าซจากภาคเกษตร เช่น การปล่อยมีเทนจากปศุสัตว์และนาข้าว |
| Bunker Fuels (เชื้อเพลิงสำหรับการขนส่งระหว่างประเทศ) | การปล่อยก๊าซจากน้ำมันเชื้อเพลิงที่ใช้ในอุตสาหกรรมการขนส่งทางทะเลและทางอากาศระหว่างประเทศ |
| Energy (พลังงาน) | การปล่อยก๊าซจากการใช้พลังงาน เช่น การเผาไหม้เชื้อเพลิงฟอสซิล |
| Industrial Processes (กระบวนการอุตสาหกรรม) | การปล่อยก๊าซจากกระบวนการทางอุตสาหกรรม เช่น การผลิตปูนซีเมนต์ |
| Land-Use Change and Forestry (การเปลี่ยนแปลงการใช้ที่ดินและป่าไม้) | การปล่อยและการดูดซับก๊าซจากการเปลี่ยนแปลงการใช้ที่ดิน เช่น การตัดไม้ทำลายป่า หรือการปลูกป่าเพื่อดูดซับก๊าซเรือนกระจก |
| Waste (ของเสีย) | การปล่อยก๊าซจากภาคการจัดการของเสีย เช่น การสลายตัวของขยะอินทรีย์ในหลุมฝังกลบ |

Mini project นี้ ได้ศึกษาปริมาณการผลิตไฟฟ้าของประเทศไทยว่าส่งผลกระทบมากน้อยเพียงใดต่อปริมาณการปล่อยก๊าซคาร์บอนไดออกไซด์ (CO₂) ดังนี้ 

- Part 1: ปริมาณการใช้ไฟฟ้าและการผลิตไฟฟ้าของประเทศไทย ตั้งแต่ปี 2014-2024 

- Part 2: ปริมาณการใช้ไฟฟ้าของประเทศไทย ตั้งแต่ปี 2014-2024 แยกตามประเภทธุรกิจ

- Part 3: ปริมาณการผลิตไฟฟ้าของประเทศไทย ตั้งแต่ปี 2014-2024 แยกตามประเภทเชื้อเพลิง

- Part 4: ปริมาณการปล่อยก๊าซคาร์บอนไดร์ออกไซด์ (CO₂) จากการผลิตไฟฟ้าของประเทศไทย ตั้งแต่ปี 2014-2024
 
## Part 1: ปริมาณการใช้ไฟฟ้าและปริมาณการผลิตไฟฟ้าของประเทศไทย ตั้งแต่ปี 2014-2024  

#### 1.1) ภาพรวมปริมาณการใช้ไฟฟ้าของประเทศไทย   
ภาพรวมปริมาณการใช้ไฟฟ้าของประเทศไทยมีแนวโน้มเพิ่มขึ้นอย่างต่อเนื่อง อย่างไรก็ตามในปี 2020 ปริมาณการใช้ไฟฟ้าลดลงจากปี 2019 ซึ่งเป็นผลมาจากวิกฤตการณ์ Covid-19 ที่ส่งผลต่อเศรษฐกิจในวงกว้าง โดยเฉพาะภาคอุตสาหกรรมที่หยุดชะงัก อ้างอิงข้อมูลจาก รายงานภาวะเศรษฐกิจไทย ปี 2020 ของธนาคารแห่งประเทศไทย (https://www.bot.or.th/th/thai-economy/state-of-thai-economy.html) นอกจากนี้ พบว่าปริมาณการใช้ไฟฟ้าในปี 2024 สูงที่สุดในรอบ 10 ปี อยู่ที่ 203,537 กิกะวัตต์ชั่วโมง (Gwh)  (Figure 3) 

<p align="center">
  <img src="https://github.com/immiesp/DADS5001_miniproject/blob/main/figures/Figure3.png?raw=true" width="1000"/>
</p>
<p align="center"><em>Figure 3: ภาพรวมปริมาณการใช้ไฟฟ้าของประเทศไทย ตั้งแต่ปี 2014–2024</em></p>



#### 1.2) ภาพรวมปริมาณการผลิตไฟฟ้าของประเทศไทย 
ภาพรวมปริมาณการผลิตไฟฟ้าของประเทศไทยมีแนวโน้มเพิ่มขึ้นอย่างต่อเนื่อง โดยเฉพาะปี 2023 มีปริมาณการผลิตไฟฟ้าสูงที่สุดในรอบ 10 ปี อยู่ที่ 219,970 Gwh แต่อย่างไรก็ตามหลังจากช่วงสถานการณ์ Covid-19 การผลิตไฟฟ้าลดลงเล็กน้อย และมีแนวโน้มเพิ่มขึ้นตามการฟื้นตัวของสภาวะเศรษฐกิจ (Figure 4) 

<p align="center">
  <img src="https://github.com/immiesp/DADS5001_miniproject/blob/main/figures/Figure4.png?raw=true" width="1000"/>
</p>
<p align="center"><em>Figure 4: ภาพรวมปริมาณการผลิตไฟฟ้าของประเทศไทย ตั้งแต่ปี 2014–2024</em></p>


#### 1.3) เปรียบเทียบภาพรวมปริมาณการใช้ไฟฟ้าและปริมาณการผลิตไฟฟ้าของประเทศไทย 
เปรียบเทียบภาพรวมปริมาณการใช้พลังงาน (เส้นสีน้ำเงิน) และปริมาณการผลิตไฟฟ้า (เส้นสีชมพู) จะเห็นได้ว่าปริมาณการผลิตไฟฟ้าสูงกว่าปริมาณการใช้พลังงานไฟฟ้า เพื่อรองรับความต้องการการใช้ไฟฟ้าของประชาชนได้อย่างเพียงพอ แต่อย่างไรก็ตาม ในปี 2024 เป็นที่น่าสังเกตว่า ปริมาณการใช้พลังงานไฟฟ้าเพิ่มสูงขึ้น แต่ปริมาณการผลิตไฟฟ้าลดลง ซึ่งอาจทำให้เกิดสภาวะที่ประเทศไทยมีไฟฟ้าใช้ไม่เพียงพอ ดังนั้น รัฐบาลหรือผู้ที่เกี่ยวข้องควรมีแผนการเตรียมไฟฟ้าสำรองให้เหมาะสมกับความต้องการการใช้ไฟฟ้า (Figure 5) 

<p align="center">
  <img src="https://github.com/immiesp/DADS5001_miniproject/blob/main/figures/Figure5.png?raw=true" width="1000"/>
</p>
<p align="center"><em>Figure 5: เปรียบเทียบภาพรวมปริมาณการใช้ไฟฟ้าและปริมาณการผลิตไฟฟ้าของประเทศไทย  
ตั้งแต่ 2014–2024</em></p>


## Part 2: ปริมาณการใช้ไฟฟ้าของประเทศไทย ตั้งแต่ปี 2014-2024 แยกตามประเภทธุรกิจ 

#### 2.1) ภาพรวมปริมาณการใช้ไฟฟ้าของประเทศไทย แยกตามประเภทธุรกิจ 
ในภาพรวมจะเห็นได้ว่า ปริมาณการใช้ไฟฟ้าของแต่ละประเภทธุรกิจมีความแตกต่างกันอย่างมีนัยสำคัญ โดยประเภทธุรกิจที่มีการใช้ไฟฟ้าเฉลี่ยสูงสุดใน 10 ปี ได้แก่ ภาคอุตสาหกรรม (Industrial) อยู่ที่ 7,165 Gwh ภาคที่อยู่อาศัย (Residential) อยู่ที่ 4,108 Gwh และภาคธุรกิจ (Business) อยู่ที่ 3,795 Gwh อย่างไรก็ตามภาคเกษตรกรรม (Agriculture) และภาครัฐ องค์กรไม่แสวงหากำไร (Government & Non-Profit) มีปริมาณการใช้ไฟฟ้าน้อยเมื่อเทียบกับประเภทธุรกิจอื่น (Figure 6) 

<p align="center">
  <img src="https://github.com/immiesp/DADS5001_miniproject/blob/main/figures/Figure6.png?raw=true" width="1000"/>
</p>
<p align="center"><em>Figure 6: ภาพรวมปริมาณการใช้ไฟฟ้า ตั้งแต่ปี 2014–2024 แยกตามประเภทธุรกิจ</em></p>


#### 2.2) ปริมาณการใช้ไฟฟ้าของประเทศไทย ตั้งแต่ปี 2014-2024 (สูงสุด 3 อันดับแรก) แยกตามประเภทธุรกิจ  
ปริมาณการใช้ไฟฟ้าสูงสุด 3 อันดับแรก แยกตามประเภทธุรกิจ โดย อันดับ 1 คือ ภาคอุตสาหกรรม (Industrial) รองลงมา คือ ภาคที่อยู่อาศัย (Residential) และ ภาคธุรกิจ (Business) ตามลำดับ ซึ่ง เห็นได้ว่า  

- ภาคอุตสาหกรรม (Industrial) เป็นภาคที่มีปริมาณการใช้ไฟฟ้ามากที่สุดตลอดช่วงเวลา โดยมีแนวโน้มเพิ่มขึ้นเล็กน้อย และค่อนข้างคงที่

- ภาคที่อยู่อาศัย (Residential) เป็นภาคที่มีปริมาณการใช้ไฟฟ้าเพิ่มขึ้นอย่างต่อเนื่อง โดยเฉพาะช่วงปี 2022-2024 

- ภาคธุรกิจ (Business) เป็นภาคที่มีปริมาณการใช้ไฟฟ้าน้อยที่สุดใน 3 ภาคส่วน แต่ยังคงมีแนวโน้มเพิ่มขึ้นเล็กน้อยในปี 2023 ไปยัง ปี 2024 

ดังนั้น ภาพรวมปริมาณการใช้ไฟฟ้าของทั้ง 3 ภาคส่วนยังมีแนวโน้มเพิ่มขึ้น ซึ่งในปี 2024 จะเห็นได้ว่า ปริมาณการใช้ไฟฟ้าเพิ่มขึ้นสูงในทุกภาคส่วน โดยเฉพาะภาคที่อยู่อาศัย (Residential) และภาคธุรกิจ (Business)  (Figure 7) 

<p align="center">
  <img src="https://github.com/immiesp/DADS5001_miniproject/blob/main/figures/Figure7.png?raw=true" width="1000"/>
</p>
<p align="center"><em>Figure 7: ปริมาณการใช้ไฟฟ้า ตั้งแต่ปี 2014–2024 (สูงสุด 3 อันดับแรก)  
แยกตามประเภทธุรกิจ</em></p>


## Part 3: ปริมาณการผลิตไฟฟ้าของประเทศไทย ตั้งแต่ปี 2014-2024 แยกตามประเภทเชื้อเพลิง 

#### 3.1) ภาพรวมปริมาณการผลิตไฟฟ้าของประเทศไทย แยกตามประเภทเชื้อเพลิง 

ภาพรวมปริมาณการผลิตไฟฟ้า แยกตามประเภทเชื้อเพลิง (Figure 8) เห็นได้ว่า ก๊าซธรรมชาติ (Natural Gas) มีปริมาณการผลิตไฟฟ้าสูงที่สุดทุกช่วงเวลา แต่อย่างไรก็ตามหลังจากช่วงสถานการณ์ Covid-19 การผลิตไฟฟ้าลดลงเล็กน้อย และมีการปรับตัวสูงขึ้นหลังจากปี 2022  

<p align="center">
  <img src="https://github.com/immiesp/DADS5001_miniproject/blob/main/figures/Figure8.png?raw=true" width="1000"/>
</p>
<p align="center"><em>Figure 8: ภาพรวมปริมาณการผลิตไฟฟ้าของประเทศไทย ตั้งแต่ปี 2014–2024  
แยกตามประเภทเชื้อเพลิง</em></p>


#### 3.2) ปริมาณการผลิตไฟฟ้าของประเทศไทย ตั้งแต่ปี 2014-2024 แยกตามประเภทเชื้อเพลิง (ไม่รวม Natural Gas)

สำหรับถ่านหินและลิกไนต์ (Coal & Lignite) มีปริมาณการผลิตไฟฟ้าค่อนข้างคงที่ ในส่วนของการนำเข้า (Imported) มีการนำเข้าไฟฟ้ามากขึ้นตั้งแต่ปี 2016 เป็นต้นไป 
สำหรับพลังงานน้ำ (Hydro Electricity) และพลังงานหมุนเวียน (Renewable Energy) มีการเติบโตขึ้นอย่างชัดเจน โดยเฉพาะพลังงานหมุนเวียน (Renewable Energy) ที่มีแนวโน้มเพิ่มสูงขึ้นกว่าประเภทเชื้อเพลิงอื่น (Figure 9) 

<p align="center">
  <img src="https://github.com/immiesp/DADS5001_miniproject/blob/main/figures/Figure9.png?raw=true" width="1000"/>
</p>
<p align="center"><em>Figure 9: ปริมาณการผลิตไฟฟ้าของประเทศไทย ตั้งแต่ปี 2014–2024 แยกตามประเภทเชื้อเพลิง  
(ไม่รวม Natural Gas)</em></p>


## Part 4:  ปริมาณการปล่อยก๊าซคาร์บอนไดออกไซด์ (CO₂) จากการผลิตไฟฟ้าของประเทศไทย ตั้งแต่ปี 2014-2024  

#### 4.1) ภาพรวมปริมาณการปล่อยก๊าซคาร์บอนไดออกไซด์ (CO₂) จากการผลิตไฟฟ้าของประเทศไทย 

ภาพรวมปริมาณการปล่อย CO₂ จากการผลิตไฟฟ้าของประเทศไทยมีแนวโน้มของการปล่อย CO₂ ลดลงตั้งแต่ปี 2014 แต่อย่างไรก็ตามในปี 2024 เริ่มมีการปรับตัวสูงขึ้น (Figure 10) 

<p align="center">
  <img src="https://github.com/immiesp/DADS5001_miniproject/blob/main/figures/Figure10.png?raw=true" width="1000"/>
</p>
<p align="center"><em>Figure 10: ปริมาณการปล่อยก๊าซคาร์บอนไดออกไซด์ (CO₂) จากการผลิตไฟฟ้าของประเทศไทย  
ตั้งแต่ปี 2014–2024</em></p>


#### 4.2) ปริมาณการปล่อยก๊าซคาร์บอนไดออกไซด์ (CO₂) จากการผลิตไฟฟ้าของประเทศไทย แยกตามประเภทเชื้อเพลิง 
ปริมาณการปล่อย CO₂ ของเชื้อเพลิงแต่ละประเภทแตกต่างกันอย่างมีนัยสำคัญ (Figure 11) ซึ่งสังเกตได้ว่า 

- ก๊าซธรรมชาติ (Natural Gas) เป็นแหล่งพลังงานที่ปล่อย CO₂ มากที่สุด มีแนวโน้มลดลงเล็กน้อย แต่ยังคงเป็นเชื้อเพลิงหลักในการผลิตไฟฟ้า 

- ถ่านหินและลิกไนต์ (Coal & Lignite) มีปริมาณการปล่อย CO₂ มีแนวโน้มลดลง แต่ยังคงเป็นแหล่งปล่อย CO₂ ที่รองจากก๊าซธรรมชาติ (Natural Gas) 

- น้ำมัน (Fuel Oil) มีปริมาณการปล่อย CO₂ น้อยที่สุด และแทบไม่มีการเปลี่ยนแปลง

<p align="center">
  <img src="https://github.com/immiesp/DADS5001_miniproject/blob/main/figures/Figure11.png?raw=true" width="1000"/>
</p>
<p align="center"><em>Figure 11: ปริมาณการปล่อยก๊าซคาร์บอนไดออกไซด์ (CO₂) จากการผลิตไฟฟ้าของประเทศไทย ตั้งแต่ปี 2014–2024 แยกตามประเภทเชื้อเพลิง</em></p>


#### 4.3) อัตราการปล่อย CO₂ ต่อการผลิตพลังงานไฟฟ้า (1,000 tons/GWh) ตั้งแต่ปี 2014 - 2024  

อัตราการปล่อย CO₂ มีความผันผวนขึ้นลงเล็กน้อย แต่มีการลดลงถึงระดับต่ำสุดที่ปี 2023 อยู่ที่ 560 tons/GWh ก่อนจะปรับตัวเพิ่มขึ้นอีกครั้งในปี 2024 (Figure 12) 

ดังนั้น ในภาพรวมของอัตราการปล่อย CO₂ ต่อการผลิตไฟฟ้ามีการเปลี่ยนแปลงขึ้นลงเล็กน้อย ซึ่งไม่ได้มีแนวโน้มลดลงอย่างต่อเนื่อง  

<p align="center">
  <img src="https://github.com/immiesp/DADS5001_miniproject/blob/main/figures/Figure12.png?raw=true" width="1000"/>
</p>
<p align="center"><em>Figure 12: อัตราการปล่อย CO₂ ต่อ การผลิตไฟฟ้า (1,000 tons/GWh)  
ตั้งแต่ปี 2014–2024</em></p>


#### 4.4) อัตราการปล่อย CO₂ ต่อการผลิตไฟฟ้า (1,000 tons/GWh) ตั้งแต่ปี 2014 - 2024 แยกตามประเภทเชื้อเพลิง 

อัตราการปล่อย CO₂ ของก๊าซธรรมชาติ (Natural gas) ต่อการผลิตไฟฟ้าค่อนข้างคงที่ และมีอัตราการปล่อย CO₂ ต่ำที่สุด สำหรับอัตราการปล่อย CO₂ ของถ่านหินและลิกไนต์ (Coal & Lignite) ต่อการผลิตไฟฟ้ามีแนวโน้มลดลงในบางช่วง แต่ยังคงสูงเมื่อเทียบกับก๊าซธรรมชาติ (Natural Gas) และในส่วนของอัตราการปล่อย CO₂ ของน้ำมัน (Fuel Oil) ต่อการผลิตไฟฟ้า พบว่ามีอัตราการปล่อย CO₂ สูงมากเมื่อเทียบกับประเภทเชื้อเพลิงอื่น  (Figure 14) 

<p align="center">
  <img src="https://github.com/immiesp/DADS5001_miniproject/blob/main/figures/Figure13.png?raw=true" width="1000"/>
</p>
<p align="center"><em>Figure 13: อัตราการปล่อย CO₂ ต่อ การผลิตไฟฟ้า (1,000 tons/GWh) ตั้งแต่ปี 2014–2024 ของถ่านหินและลิกไนต์ (Coal & Lignite) และก๊าซธรรมชาติ (Natural gas)</em></p>


<p align="center">
  <img src="https://github.com/immiesp/DADS5001_miniproject/blob/main/figures/Figure14.png?raw=true" width="1000"/>
</p>
<p align="center"><em>Figure 14: อัตราการปล่อย CO₂ ต่อ การผลิตไฟฟ้า (1,000 tons/GWh) ตั้งแต่ปี 2014–2024 ของน้ำมัน (Fuel Oil)</em></p>

ดังนั้น เมื่อพิจารณาปริมาณการปล่อยก๊าซคาร์บอนไดออกไซด์ (CO₂) จากการผลิตไฟฟ้าของประเทศไทยแยกตามประเภทเชื้อเพลิง และอัตราการปล่อย CO₂ ต่อการผลิตไฟฟ้าแล้ว พบว่า ประเทศไทยมีการผลิตไฟฟ้าจากก๊าซธรรมชาติ (Natural gas) สูงที่สุด อีกทั้งยังเชื้อเพลิงที่มีอัตราการปล่อย CO₂ ต่อการผลิตไฟฟ้าต่ำที่สุดด้วย

## ผลสรุป และข้อเสนอแนะ

ปริมาณการใช้ไฟฟ้าและการผลิตไฟฟ้ามีผลกระทบโดยตรงต่อการปล่อยก๊าซคาร์บอนไดออกไซด์ (CO₂) เนื่องจากแหล่งพลังงานบางประเภทที่ใช้ในการผลิตไฟฟ้ามีการปล่อย CO₂ ในระดับสูง ซึ่งส่งผลให้เกิดภาวะโลกร้อนและการเปลี่ยนแปลงสภาพภูมิอากาศ การใช้พลังงานจากฟอสซิล เช่น ถ่านหินและน้ำมัน มักจะปล่อยก๊าซเรือนกระจกปริมาณสูง 

เพื่อแก้ไขปัญหานี้ รัฐบาลและหน่วยงานที่เกี่ยวข้องควรเน้นการใช้พลังงานหมุนเวียน (Renewable Energy) ในการผลิตไฟฟ้า โดยการ เพิ่มศักยภาพพลังงานหมุนเวียน เช่น พลังงานแสงอาทิตย์ พลังงานลม และพลังงานน้ำ ซึ่งเป็นแหล่งพลังงานที่สะอาดและปล่อยก๊าซ CO₂ หรือปล่อยในปริมาณต่ำ จะทำให้สามารถลดผลกระทบต่อสิ่งแวดล้อมได้อย่างมีประสิทธิภาพ นอกจากนี้ การลดการพึ่งพาพลังงานนำเข้า โดยการพัฒนาพลังงานทดแทนภายในประเทศจะช่วยเสริมความมั่นคงทางพลังงาน ลดความเสี่ยงจากการพึ่งพาแหล่งพลังงานจากต่างประเทศ และสร้างความยั่งยืนในการผลิตไฟฟ้าในระยะยาว 

## References

1. ปริมาณการปล่อยก๊าซเรือนกระจกของประเทศไทย: https://www.climatewatchdata.org/ghg-emissions?chartType=line&end_year=2021&regions=THA&start_year=1990 

2. ปริมาณการใช้ไฟฟ้าของประเทศไทย: https://data.go.th/dataset/dataset_11_371 

3. ปริมาณการผลิตไฟฟ้าของประเทศไทย: https://data.go.th/dataset/dataset_11_27 

4. ปริมาณการปล่อยก๊าซคาร์บอนไดร์ออกไซด์ (CO₂) จากการผลิตไฟฟ้าของประเทศไทย: https://www.eppo.go.th/index.php/en/en-energystatistics/co2-statistic 

