# การผลิตและการใช้พลังงานไฟฟ้าส่งผลต่อปริมาณการปล่อย CO₂ ของประเทศไทยหรือไม่

การปล่อยก๊าซคาร์บอนไดออกไซต์ (CO₂) เป็นปัญหาสำคัญที่ส่งผลกระทบต่อสิ่งแวดล้อมและภูมิอากาศของทั่วโลก เนื่องจาก  CO₂ เป็นก๊าซเรือนกระจกที่สะสมอยู่ในชั้นบรรยากาศทำให้เกิดภาวะโลกร้อน (Global Warming) ซึ่ง สาเหตุหลักของการเกิดก๊าซดังกล่าวมาจากพฤติกรรมของมนุษย์ 

จากข้อมูลการปล่อยก๊าซเรือนกระจกของ Climate Watch Platform พบว่า ประเทศไทยมีปริมาณการปล่อยก๊าซเรือนกระจกเพิ่มขึ้นในทุกๆ ปี (Figure 1) ซึ่ง ส่วนใหญ่มาจากภาคพลังงาน อ้างอิงรายงาน Thailand’s fourth biennial update report ของสำนักงานนโยบายและแผนทรัพยากรธรรมชาติและสิ่งแวดล้อม (Figure 2)

<p align="center">
  <img src="" width="1000"/>
  <br>
  <em>Figure 1: ปริมาณการปล่อยก๊าซเรือนกระจกของประเทศไทย ตั้งแต่ปี 1990 – 2021 </em>
</p>

<p align="center">
  <img src="" width="1000"/>
  <br>
  <em>Figure 2: ปริมาณการปล่อยและการดูดซับก๊าซเรือนกระจก แยกตามภาคส่วน ตั้งแต่ปี 2000 – 2019 </em>
</p>

Mini project นี้ จึงได้ศึกษาปริมาณการใช้ไฟฟ้าและการผลิตไฟฟ้าของประเทศไทยส่งผลมากน้อยเพียงใดต่อปริมาณการปล่อยก๊าซคาร์บอนไดออกไซด์ (CO₂) ดังนี้ 

- Part 1: ปริมาณการใช้ไฟฟ้าและการผลิตไฟฟ้าของประเทศไทย ตั้งแต่ปี 2014-2024 (10 ปี) 

- Part 2: ปริมาณการใช้ไฟฟ้าของประเทศไทย ตั้งแต่ปี 2014-2024 แยกตามประเภทธุรกิจ

- Part 3: ปริมาณการผลิตไฟฟ้าของประเทศไทย ตั้งแต่ปี 2014-2024 แยกตามประเภทเชื้อเพลิง

- Part 4: ปริมาณการปล่อยก๊าซคาร์บอนไดร์ออกไซด์ (CO₂) ของประเทศไทย ตั้งแต่ปี 2014-2024  

## Part 1: ปริมาณการใช้ไฟฟ้าและการผลิตไฟฟ้าของประเทศไทย ตั้งแต่ปี 2014-2024 (10 ปี) 

#### 1.1) ภาพรวมปริมาณการใช้ไฟฟ้าของประเทศไทย ตั้งแต่ปี 2014-2024  
ภาพรวมปริมาณการใช้ไฟฟ้าของประเทศไทยมีแนวโน้มเพิ่มขึ้นอย่างต่อเนื่อง อย่างไรก็ตาม ในปี 2020 ปริมาณการใช้ไฟฟ้าลดลงจากปี 2019 ซึ่งเป็นผลมาจากวิกฤตการณ์ Covid-19 ที่ส่งผลต่อเศรษฐกิจในวงกว้าง โดยเฉพาะภาคอุตสาหกรรมที่หยุดชะงัก อ้างอิงข้อมูลจาก รายงานภาวะเศรษฐกิจไทย ปี 2020 ของธนาคารแห่งประเทศไทย (https://www.bot.or.th/th/thai-economy/state-of-thai-economy.html) นอกจากนี้ พบว่าปริมาณการใช้ไฟฟ้าในปี 2014 สูงที่สุดในรอบ 10 ปี (Figure 3) 

<p align="center">
  <img src="https://i.imgur.com/Kxllaeb.png" width="1000"/>
  <br>
  <em>Figure 3: ภาพรวมปริมาณการใช้ไฟฟ้าของประเทศไทย ตั้งแต่ปี 2014–2024</em>
</p>

#### 1.2) ภาพรวมปริมาณการผลิตไฟฟ้าของประเทศไทย ตั้งแต่ปี 2014-2024 
ภาพรวมปริมาณการผลิตไฟฟ้าของประเทศไทยมีแนวโน้มเพิ่มขึ้นอย่างต่อเนื่อง ตั้งแต่ปี 2014-2019 มีการเพิ่มขึ้นของปริมาณการผลิตไฟฟ้าอย่างชัดเจน โดยเฉพาะปี 2019 มีปริมาณการผลิตไฟฟ้าสูงที่สุดในรอบ 10 ปี และลดลงในปี 2020 และค่อยๆ กลับมาเติบโตตามการฟื้นตัวของสภาวะเศรษฐกิจ (Figure 4) 

<p align="center">
  <img src="https://i.imgur.com/nkRj4rX.png" width="1000"/>
  <br>
  <em>Figure 4: ภาพรวมปริมาณการผลิตไฟฟ้าของประเทศไทย ตั้งแต่ปี 2014–2024</em>
</p>

#### 1.3) เปรียบเทียบภาพรวมปริมาณการใช้ไฟฟ้าและปริมาณการผลิตไฟฟ้าของประเทศไทย ตั้งแต่ 2014-2024  
เปรียบเทียบภาพรวมปริมาณการใช้พลังงาน (เส้นสีน้ำเงิน) กับ ปริมาณการผลิตไฟฟ้า (เส้นสีชมพู) ซึ่ง ปริมาณการผลิตไฟฟ้าสูงกว่าปริมาณการใช้พลังงานไฟฟ้า  เพื่อให้สามารถรองรับความต้องการไฟฟ้าของประชาชน อย่างไรก็ตาม ในปี 2024 ปริมาณการใช้พลังงานไฟฟ้าเพิ่มสูงขึ้น ขณะที่ปริมาณการผลิตไฟฟ้าลดลง โดยบอกได้ว่าความต้องการพลังงานไฟฟ้าเพิ่มขึ้น ในขณะที่ศักยภาพของการผลิตไฟฟ้าลดลง และ/หรือ แผนการเตรียมไฟฟ้าสำรองของประเทศไทยไม่เหมาะสมกับความต้องการการใช้ไฟฟ้า (Figure 5) 

<p align="center">
  <img src="https://i.imgur.com/Q0VNY4K.png" width="1000"/>
  <br>
  <em>Figure 5: เปรียบเทียบภาพรวมปริมาณการใช้ไฟฟ้าและปริมาณการผลิตไฟฟ้าของประเทศไทย  
ตั้งแต่ 2014-2024 </em>
</p>

## Part 2: ปริมาณการใช้ไฟฟ้าของประเทศไทย ตั้งแต่ปี 2014-2024 แยกตามประเภทธุรกิจ 

#### 2.1) ภาพรวมปริมาณการใช้ไฟฟ้าของประเทศไทย ตั้งแต่ปี 2014-2024 แยกตามประเภทธุรกิจ 
ภาคอุตสาหกรรม (Industrial) มีปริมาณการใช้ไฟฟ้ามากที่สุดเมื่อเทียบกับภาคส่วนอื่น รองลงมา คือ ภาคที่อยู่อาศัย (Residential) และ ภาคธุรกิจ (Business) อย่างไรก็ตาม ภาคเกษตรกรรม (Agriculture) และภาครัฐ องค์กรไม่แสวงหากกำไร (Government & Non-Profit) มีปริมาณการใช้ไฟฟ้าน้อยมาก (Figure 6) 

<p align="center">
  <img src="https://i.imgur.com/1rpgR15.png" width="1000"/>
  <br>
  <em>Figure 6: ภาพรวมปริมาณการใช้ไฟฟ้า ตั้งแต่ปี 2014-2024 แยกตามประเภทธุรกิจ </em>
</p>

#### 2.2) ปริมาณการใช้ไฟฟ้าของประเทศไทยตั้งแต่ปี 2014-2024 สูงสุด 3 อันดับแรก แยกตามประเภทธุรกิจ  
ปริมาณการใช้ไฟฟ้าสูงสุด 3 อันดับแรก แยกตามประเภทธุรกิจ โดย อันดับ 1 คือ ภาคอุตสาหกรรม (Industrial) รองลงมา คือ ภาคที่อยู่อาศัย (Residential) และ ภาคธุรกิจ (Business) ตามลำดับ ซึ่ง เห็นได้ว่า  

- ภาคอุตสาหกรรม (Industrial) เป็นภาคที่มีปริมาณการใช้ไฟฟ้ามากที่สุดตลอดช่วงเวลา โดยมีแนวโน้มเพิ่มขึ้นเล็กน้อยและค่อนข้างคงที่ในบางปี 

- ภาคที่อยู่อาศัย (Residential) เป็นภาคที่มีปริมาณการใช้ไฟฟ้าเพิ่มขึ้นอย่างต่อเนื่อง โดยเฉพาะช่วงปี 2022-2024 

- ภาคธุรกิจ (Business) เป็นภาคที่มีปริมาณการใช้ไฟฟ้าน้อยที่สุดใน 3 ภาคส่วน แต่ยังคงมีแนวโน้มเพิ่มขึ้นเล็กน้อยในปี 2023 ไปยัง ปี 2024 

ดังนั้น ภาพรวมปริมาณการใช้ไฟฟ้าของทั้ง 3 ภาคส่วนยังมีแนวโน้มเพิ่มขึ้น แต่มีการชะลอตัวของปริมาณการใช้ไฟฟ้าในบางปี นอกจากนี้ ในปี 2024 มีปริมาณการใช้ไฟฟ้าสูงที่สุดในทุกภาคส่วน โดยเฉพาะภาคที่อยู่อาศัย (Residential) และภาคอุตสาหกรรม (Industrial) ที่มีการเพิ่มขึ้นอย่างชัดเจน (Figure 7) 

<p align="center">
  <img src="https://i.imgur.com/G7HpH2n.png" width="1000"/>
  <br>
  <em>Figure 7: ปริมาณการใช้ไฟฟ้า ตั้งแต่ปี 2014-2024 (สูงสุด 3 อันดับแรก)  
แยกตามประเภทธุรกิจ </em>
</p>


## Part 3: ปริมาณการผลิตไฟฟ้าของประเทศไทย ตั้งแต่ปี 2014-2024 แยกตามประเภทเชื้อเพลิง 

#### 3.1) ภาพรวมปริมาณการผลิตไฟฟ้าของประเทศไทย ตั้งแต่ปี 2014-2024 แยกตามประเภทเชื้อเพลิง 

ภาพรวมปริมาณการผลิตไฟฟ้า แยกตามประเภทเชื้อเพลิง (Figure 8) ซึ่ง เห็นได้ว่า 

- ก๊าซธรรมชาติ (Natural Gas) มีปริมาณการผลิตไฟฟ้าสูงที่สุดตลอดช่วงเวลา อย่างไรก็ตาม มีแนวโน้มลดลงตั้งแต่ปี 2020-2022 และเพิ่มสูงสุดในปี 2023  

- ถ่านหินและลิกไนต์ (Coal & Lignite) และพลังงานน้ำ (Hydro Electricity) มีปริมาณการผลิตไฟฟ้าค่อนข้างคงที่ 

- Imported มีการนำเข้าไฟฟ้ามากขึ้นตั้งแต่ปี 2016 เป็นต้นไป 

- น้ำมันดีเซล (Diesel) และน้ำมันเตา (Fuel Oil) มีปริมาณการผลิตไฟฟ้าต่ำที่สุดเมื่อเทียบกับเชื้อเพลิงประเภทอื่น 

<p align="center">
  <img src="https://i.imgur.com/Qn2he5f.png" width="1000"/>
  <br>
  <em>Figure 8: ภาพรวมปริมาณการผลิตไฟฟ้าของประเทศไทย ตั้งแต่ปี 2014-2024  
แยกตามประเภทเชื้อเพลิง </em>
</p>

#### 3.2) ปริมาณการผลิตไฟฟ้าของประเทศไทย ตั้งแต่ปี 2014-2024 แยกตามประเภทเชื้อเพลิง (ไม่รวม Natural Gas)

พลังงานน้ำ (Hydro Electricity) และ พลังงานหมุนเวียน (Renewable Energy) มีการเติบโต 
อย่างชัดเจน โดย พลังงานหมุนเวียน (Renewable Energy) เติบโตแซงหน้าถ่านหินและลิกไนต์ (Coal & Lignite) (Figure 9) 

<p align="center">
  <img src="https://i.imgur.com/mjn98l6.png" width="1000"/>
  <br>
  <em>Figure 9: ปริมาณการผลิตไฟฟ้าของประเทศไทย ตั้งแต่ปี 2014-2024 แยกตามประเภทเชื้อเพลิง  
(ไม่รวม Natural Gas)  </em>
</p>


## Part 4:  ปริมาณการปล่อยก๊าซคาร์บอนไดร์ออกไซด์ (CO₂) ของประเทศไทย ตั้งแต่ปี 2014-2024  

#### 4.1) ภาพรวมปริมาณการปล่อยก๊าซคาร์บอนไดร์ออกไซด์ (CO₂) จากการผลิตไฟฟ้าของประเทศไทย ตั้งแต่ปี 2014-2024 

ภาพรวมปริมาณการปล่อย CO₂ จากการผลิตไฟฟ้าของประเทศไทยมีแนวโน้มของการปล่อย CO₂  ลดลง ตั้งแต่ปี 2014 จนถึงปี 2022 ในทางตรงกันข้าม ในปี 2023-2024 มีการเพิ่มขึ้นของการปล่อย CO₂ (Figure 10) 

<p align="center">
  <img src="https://i.imgur.com/R1Bx96e.png" width="1000"/>
  <br>
  <em>Figure 10: ปริมาณการปล่อยก๊าซคาร์บอนไดร์ออกไซด์ (CO₂) จากการผลิตไฟฟ้าของประเทศไทย  
ตั้งแต่ปี 2014-2024 </em>
</p>



#### 4.2) การปล่อยก๊าซคาร์บอนไดร์ออกไซด์ (CO₂) จากการผลิตไฟฟ้า ตั้งแต่ปี 2014-2024 แยกตามประเภทเชื้อเพลิง 
ปริมาณการปล่อย CO₂ ของเชื้อเพลิงแต่ละประเภทแตกต่างกันอย่างเห็นได้ชัด (Figure 11) ซึ่ง เห็นได้ว่า 

- ก๊าซธรรมชาติ (Natural Gas) เป็นแหล่งพลังงานที่ปล่อย CO₂ มากที่สุด มีแนวโน้มลดลงเล็กน้อย แต่ยังคงเป็นเชื้อเพลิงหลักในการผลิตไฟฟ้า 

- ถ่านหินและลิกไนต์ (Coal & Lignite) มีปริมาณการปล่อย CO₂ ลดลงในบางช่วง แต่ยังเป็นแหล่งปล่อย CO₂ ที่สำคัญรองจากก๊าซธรรมชาติ (Na- tural Gas) 

- น้ำมัน (Fuel Oil) มีปริมาณการปล่อย CO₂ น้อยมาก และแทบไม่มีการเปลี่ยนแปลง

<p align="center">
  <img src="https://i.imgur.com/2CPeRBN.png" width="1000"/>
  <br>
  <em>Figure 11: ปริมาณการปล่อยก๊าซคาร์บอนไดร์ออกไซด์ (CO₂) จากการผลิตไฟฟ้าของประเทศไทย ตั้งแต่ปี 2014-2024 แยกตามประเภทเชื้อเพลิง </em>
</p>

#### 4.3) อัตราการปล่อย CO₂ต่อการผลิตพลังงานไฟฟ้า (1000 ตัน/GWh) ตั้งแต่ปี 2014 - 2024  

ในปี 2014 อัตราการปล่อย CO₂ ค่อนข้างสูงและลดลงในปี 2015 หลังจากนั้นมีความผันผวนขึ้นลงเล็กน้อยจนถึง ปี 2018 ที่มีค่าสูงขึ้น และระหว่างปี 2019-2021 มีแนวโน้มเพิ่มขึ้นเล็กน้อยและลดลงและถึงระดับต่ำที่ีสุด 2023 ก่อนจะเพิ่มขึ้นสูงอีกครั้งในปี 2024 (Figure 12) 

ดังนั้น ในภาพรวมของอัตราการปล่อย CO₂ ต่อการผลิตไฟฟ้ามีการเปลี่ยนแปลงขึ้นลงเป็นระยะ แต่ไม่ได้มีแนวโน้มลดลงอย่างต่อเนื่อง 

<p align="center">
  <img src="https://i.imgur.com/JEnPaLE.png" width="1000"/>
  <br>
  <em>Figure 12: อัตราการปล่อย CO₂ ต่อการผลิตไฟฟ้า (1000 tons/GWh) 
 ตั้งแต่ปี 2014 - 2024 </em>
</p>

#### 4.4) อัตราการปล่อย CO₂ต่อการผลิตพลังงานไฟฟ้า (1000 ตัน/GWh) ตั้งแต่ปี 2014 - 2024 แยกตามประเภทเชื้อเพลิง

อัตราการปล่อย CO₂ ของถ่านหินและลิกไนต์ (Coal & Lignite) ต่อการผลิตไฟฟ้า มีแนวโน้มลดลงในบางช่วง แต่ยังคงสูงเมื่อเทียบกับก๊าซธรรมชาติ (Natural Gas) และ อัตราการปล่อย CO₂ ของก๊าซธรรมชาติ (Natural gas) ต่อการผลิตไฟฟ้าค่อนข้างคงที่ และต่ำกว่าถ่านหินมาก (Figure 13) นอกจากนี้ อัตราการปล่อย CO₂ ของน้ำมัน (Fuel Oil) ต่อการผลิตไฟฟ้าสูงมากและลดลงในปีถัดมา (Figure 14) 

<p align="center">
  <img src="https://i.imgur.com/EZ5ST0t.png" width="1000"/>
  <br>
  <em>Figure 13: อัตราการปล่อย CO₂ ต่อการผลิตไฟฟ้า (1000 tons/GWh) ตั้งแต่ปี 2014 - 2024 ของถ่านหินและลิกไนต์ (Coal & Lignite) และก๊าซธรรมชาติ (Natural gas) </em>
</p>

<p align="center">
  <img src="https://i.imgur.com/sg2eRFR.png" width="1000"/>
  <br>
  <em>Figure 14: อัตราการปล่อย CO₂ ต่อการผลิตไฟฟ้า (1000 tons/GWh) ตั้งแต่ปี 2014 - 2024 ของน้ำมัน (Fuel Oil)  </em>
</p>

## สรุป

ปริมาณการใช้ไฟฟ้าและการผลิตไฟฟ้ามีผลกระทบโดยตรงต่อการปล่อยก๊าซคาร์บอนไดออกไซด์ (CO₂) เนื่องจากแหล่งพลังงานบางประเภทที่ใช้ในการผลิตไฟฟ้ามีการปล่อย CO₂ ในระดับสูง ซึ่งส่งผลให้เกิดภาวะโลกร้อนและการเปลี่ยนแปลงสภาพภูมิอากาศ การใช้พลังงานจากฟอสซิล เช่น ถ่านหินและน้ำมัน มักจะปล่อยก๊าซเรือนกระจกจำนวนมาก 

เพื่อแก้ไขปัญหานี้ ประเทศไทยจึงควรเน้นการใช้พลังงานหมุนเวียน (Renewable Energy) ในการผลิตไฟฟ้า โดยการ เพิ่มศักยภาพพลังงานหมุนเวียน เช่น พลังงานแสงอาทิตย์ พลังงานลม และพลังงานน้ำ ซึ่งเป็นแหล่งพลังงานที่สะอาดและปล่อยก๊าซ CO₂ หรือปล่อยในปริมาณต่ำมาก ทำให้สามารถลดผลกระทบต่อสิ่งแวดล้อมได้อย่างมีประสิทธิภาพ นอกจากนี้ การลดการพึ่งพาพลังงานนำเข้า โดยการพัฒนาพลังงานทดแทนภายในประเทศจะช่วยเสริมความมั่นคงทางพลังงาน ลดความเสี่ยงจากการพึ่งพาแหล่งพลังงานจากต่างประเทศ และสร้างความยั่งยืนในการผลิตไฟฟ้าในระยะยาว 
